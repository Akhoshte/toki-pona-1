# sitelen lon insa nimi
*(Interpunkcio - Interpunctuation)*

sitelen pini li lon monsi pi [kulupu suli](#nimi-ilo).
*(Punkto estas malantaŭ frazo.)*

* telo li pona***.*** *(Akvo estas bona.)*

[kulupu suli](#nimi-ilo) li jo e nimi "seme", la sitelen "seme" li lon monsi ona.
*(Se frazo enhavas la vorton "seme", demandosigno estas malantaŭ ĝi.)*

* ***seme*** li sin***?*** *(Kio estas nova?)*
* ona li mama ***anu seme?*** *(Ĉu ŝi estas gepatro?)*

[kulupu suli](#nimi-ilo) tu li kama wan, la sitelen kulupu li lon insa pi ona tu.
*(Se du frazoj fariĝas unu, komo estas inter ili.)*

* ona li mama ala, li jo ala e mama. *(Ŝi ne estas gepatro kaj ne havas gepatron.)*

sona sin li insa sitelen poki anu sitelen kulupu. *(Aldonaj informoj estas inter krampiloj aŭ komoj.)*

* jan (mi pana e moku tawa ona) li kama lon tomo mi. *(Iu (mi donis manĝon al li) aperis en mia domo.)*
 * → jan, mi pana e moku tawa ona, li kama lon tomo mi.

[kulupu suli](#nimi-ilo) li jo e nimi "a" anu "o", la sitelen "a anu o" li lon monsi ona.
*(Se la frazo enhavas la vorton "a" aŭ "o", estas krisigno malantaŭ ĝi.)*

* sina suli  ***a!*** *(Vi ja estas alta!)*
* ***o*** pali***!*** *(Agu!)*

[kulupu suli](#nimi-ilo) pi nanpa tu li jo e kon sama ijo pi nimi "ni" tan [kulupu suli](#nimi-ilo) pi nanpa wan, la sitelen pini li kama sitelen palisa. kulupu pi nimi "la" la sitelen palisa li kama sitelen kulupu.
*(Se la dua frazo havas la saman signifon kiel iu "ni" el la unua frazo, punkto fariĝas dupunkto. En "la"-frazo, dupunkto fariĝas komo.)*

* mi sona e ***ni:*** mi anpa. *(Mi scias, ke mi estas malsupera.)*
* mi pilin pona tan ***ni:*** sina kama sona e toki pona. *(Mi ĝojas, ĉar vi lernas Tokiponon.)* `Ü`
 * tan ***ni,*** sina kama sona e toki pona***, la*** mi pilin pona. *(Ĉar vi lernas Tokiponon, mi ĝojas.)* `Ü`

[kulupu suli](#nimi-ilo) lon monsi pi nimi "ni" li sama kulupu pi [nimi monsi](#nimi-monsi). tan ni la nimi "ni" lon sinpin pi [kulupu suli](#nimi-ilo) li kama kulupu pi [nimi monsi](#nimi-monsi), la ona li wile jo e nimi "pi". kepeken nasin ni la ona li kama [kulupu suli](#nimi-ilo) lon monsi pi nimi "pi ijo ni".
*(Subfrazo estas kiel modifa frazero de "ni". Tial, kiam subfrazo fariĝas modifa frazero, ĝi bezonas havi "pi". Tiel ĝi fariĝas relativa frazo.)*

* jan ***pi ijo ni, mi pana e moku tawa ona,*** li kama lon tomo mi. *(La persono, al kiu mi donis manĝon, aperis en mia domo.)* `Ü`

nimi pi jan ante li lon insa pi sitelen nimi.
*(Vortoj de iu alia estas inter citiloj.)*

* jan Isa li toki e ni: ***"***mama mi o!***"*** *(Jesuo diris: "Patro mia!")*

nimi "a" en nimi "mu" li **nimi kalama**. ona li sama [kulupu suli](#nimi-ilo) wan.
*("a" kaj "mu" estas sonimitoj. Ili estas kiel aparta frazo.)*

* ***mu***! *(Bla!)*

## sitelen sin lon insa nimi
*(Aldona Interpunkcio)*

lipu ni la [nimi monsi](#nimi-monsi) li ken jo e sitelen "pi". kepeken nasin ni la ona li pona lukin e ante ona.
*(En ĉi tiu libro, modifilo povas havi ligostrekon por distingi sin.)*

* mi pana e kala tawa ona lon tomo. *(Mi donas al ŝi la fiŝon en la domo.)*
* mi alasa e kala***-tawa-ona*** lon tomo. *(Mi ĉasas ŝian moviĝantan fiŝon en la domo.)* `Ü`

lipu ni la [nimi suli](#nimi-ilo) sinpin li ken jo e sitelen "en". kepeken nasin ni la ona li pona lukin e ante ona.
*(En ĉi tiu libro, helpa verbo povas havi plus-signon por distingi sin.)*

* mi ***kama+***sona e toki pona. *(Mi lernas Tokiponon.)*
