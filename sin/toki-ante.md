*(lon: esun pi kasi pi kon seli wawa)*

*(ma pi toki pona li pakala. jan pi toki sin ante li kama lon ona.
...)*

jan tawa pi toki Losupan li tawa jan esun. jan tawa li toki e sitelen tan lipu pi nimi ilo.

***jan tawa:*** mi wile ala e lipu sike ni pi kalama musi. ona li pakala.

***jan esun:*** seme?

***jan tawa:*** mi wile ala e lipu sike ni pi kalama musi. ona li pakala.

***jan esun:*** a, ala. ni li esun pi kasi pi kon seli wawa.

***jan tawa:*** a! mi wile ala e esun ni pi kasi pi kon seli wawa. ona li pakala.

***jan esun:*** ala, ala. kasi pi kon seli wawa... ni... palisa *(ona li sewi e poki ~~pi palisa pi kasi pi kon seli wawa~~ tawa lukin)*.

***jan tawa:*** a! kon se-li wa-wa! a! ni... ilo tawa mi pi ma en telo li jo e kala linja mute lon insa ale.

***jan esun:*** seme?

***jan tawa:*** ilo tawa mi pi ma en telo *(ona li sama jan kepeken palisa pi kon seli wawa)* li jo e kala linja mute lon insa ale. *(ona li sama jan kepeken palisa seli)*

***jan esun:*** a, palisa seli!

***jan tawa:*** a! sina wile ala... anu... wile tawa tomo mi, tawa supa unpa?

***jan esun:*** mi pilin e ni: sina kepeken ni lon nasin ike.

***jan tawa:*** sina wile sama meli.

***jan esun:*** o pana e mani.

***jan tawa:*** mi ken toki e ni anu seme: sina jo e sijelo pi pona lukin. mi pini jo e ike sijelo.

***jan esun:*** o pana e lipu. *(ona li kama jo e lipu li lukin e wan lipu pona)* o pana e mani. a, ni. "..." *(jan tawa li utala e jan esun)*

*(tenpo sama la jan pali pi nasin lawa li kepeken luka li kama kute e kalama. ona li tawa wawa lon poka pi tomo mute li kama lon esun pi kasi pi kon seli wawa.)*

***jan pali pi nasin lawa:*** seme li lon ni?

***jan tawa:*** sina jo e noka pi pona lukin.

***jan pali pi nasin lawa:*** seme?!

***jan esun:*** ona li utala e mi!

***jan tawa:*** o weka e len noka, jan Wilijan o, mi ken ala awen. tenpo moku li weka pi mute ike. *(ona li pana e lukin pi jan esun.)*

***jan pali pi nasin lawa:*** mi kama sona! *(ona li kama jo e luka pi jan tawa li weka e ona.)*

***jan tawa:*** *(ona li toki e wile ala.)* pini pi nena sinpin mi li kama pakala tan seli wawa pi pilin pona.

*(lon: tomo pi toki pi nasin lawa. ...)*

***jan pali pi tomo pi toki pi nasin lawa:*** o lon e jan Alesanta Jali.

*(...)*

***jan lawa pi tomo pi toki pi nasin lawa:*** o pini e ni!

***[pali]:*** sina jan Alesanta Jali anu seme?

***[Jali]:*** a, mi ona.

***[pali]:*** o pini sama jan musi. sina jan Alesanta Jali anu seme?

***[Jali]:*** mi ona.

***[pali]:*** ni la jan li toki e ni: sina wile akesi utala e nasin lawa li pana e lipu pi nimi ilo pi toki pi pona en Losupan tan tomo lipu sina tan ni: sina wile pakala e pona ma. tawa sina la toki ni li pona anu ike?

***[Jali]:*** ike.

***[pali]:*** tomo sina li lon nasin Oton Tela anu seme?

***[Jali]:*** tomo mi lon nasin Oton Tela.

***[pali]:*** sina jan lawa pi tomo lipu anu seme?

***[Jali]:*** mi jan lawa pi tomo lipu.

***[pali]:*** tomo sina li pana e lipu pi nimi ilo anu seme?

***[Jali]:*** tomo mi li pana e lipu pi nimi ilo.

***[pali]:*** sina toki e ni anu seme: tomo sina li lon nasin Oton Tela?

***[Jali]:*** lon.

***[pali]:*** a! toki kipisi!

*(...)*

***[lawa]:*** o pini ala pali.

***[pali]:*** mi wile, jan lawa o. tenpo mun pi nanpa luka la sina pana e lipu ni pi nimi ilo anu seme?

***[Jali]:*** mi pana.

***[pali]:*** mi toki e wan ona. nimi pi toki Losupan sama nimi "tomo pi tomo tawa linja li lon seme?" li jo e nimi pi toki pona "o luka e anpa sinpin mi."

