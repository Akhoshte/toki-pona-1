*(lon: esun pi kasi pi kon seli wawa)*

*(ma pi toki pona li pakala. jan pi toki sin ante li kama lon ona.
...)*

jan tawa pi toki Losupan li tawa jan esun. jan tawa li toki e sitelen tan lipu pi nimi ilo.

***jan tawa:*** **mi wile ala e lipu sike ni pi kalama musi. ona li pakala.**

***jan esun:*** seme?

***jan tawa:*** **mi wile ala e lipu sike ni pi kalama musi. ona li pakala.**

***jan esun:*** a, ala. ni li esun pi kasi pi kon seli wawa.

***jan tawa:*** a! **mi wile ala e esun ni pi kasi pi kon seli wawa. ona li pakala.**

***jan esun:*** ala, ala. kasi pi kon seli wawa... ni... palisa *(ona li sewi e poki ~~pi palisa pi kasi pi kon seli wawa~~ tawa lukin)*.

***jan tawa:*** a! kon se-li wa-wa! a! ni... **ilo tawa mi pi ma en telo li jo e kala linja mute lon insa ale.**

***jan esun:*** seme?

***jan tawa:*** ilo tawa mi pi ma en telo *(ona li sama jan kepeken palisa pi kon seli wawa)* li jo e kala linja mute lon insa ale. *(ona li sama jan kepeken palisa seli)*

***jan esun:*** a, palisa seli!

***jan tawa:*** a! **sina wile ala anu wile tawa lon tomo mi tawa supa unpa?**

***jan esun:*** mi pilin e ni: sina kepeken ni lon nasin ike.

***jan tawa:*** sina wile sama meli.

***jan esun:*** o pana e mani.

***jan tawa:*** **mi ken toki e ni anu seme: sina jo e sijelo pi pona lukin. ike sijelo mi li kama weka.**

***jan esun:*** o pana e lipu. *(ona li kama jo e lipu li lukin e wan lipu pona)* o pana e mani. a, ni. "..." *(jan tawa li utala e jan esun)*

*(tenpo sama la jan utala pi nasin lawa li kepeken luka li kama kute e kalama. ona li tawa wawa lon poka pi tomo mute li kama lon esun pi kasi pi kon seli wawa.)*

***jan utala pi nasin lawa:*** seme li lon ni?

***jan tawa:*** **sina jo e noka pi pona lukin.**

***jan utala pi nasin lawa:*** seme?!

***jan esun:*** ona li utala e mi!

***jan tawa:*** o weka e len noka, jan Wilijan o, mi ken ala awen. tenpo moku li weka pi mute ike. *(ona li pana e lukin pi jan esun.)*

***jan utala pi nasin lawa:*** mi kama sona! *(ona li kama jo e luka pi jan tawa li weka e ona.)*

